Bi6 har ordet!

Sektionens festeri, Bi6, hålls fortfarande vid liv och likt tidigare år var vi tolv glada själar som startade året med grym energi! Vi har anordnat olika sittningar och aktiviteter för sektionen sedan maj förra året. Vår ambition med året har varit att involvera fler personer från sektionen i våra event. Vi vill anordna sittningar och fester som passar alla! Vi har även inlett ett lite tajtare samarbete med läkarsektionens festeri, MedSex, vilket varit både roligt och givande. Vi har hjälpt varandra nå ut till elever på de olika campusen och även lärt mycket av varandra!

Såklart så gick även Snuttefilmen av stapeln i februari där vi likt tidigare år hade vår chans att brilljera, och det gjorde vi! Årets tema var Game of Thrones - ingen film kanske man tänker. Vi valde att gå över till att ha en serie som tema då det kändes väldigt aktuellt. Vi fick grym respons av universitetet och många frågade när den riktiga filmen skulle släppas, som att vår introfilm skulle vara en trailer. Riktigt kul! Vi sålde slut till båda Kårallenfesterna men tyvärr hade vi några biljetter kvar till den tidiga filmvisningen. I övrigt gick Snuttefilmen kalasbra och blev en hel vecka tack vare GörU som anordnade en filmpub på onsdagen.

Det har varit otroligt roligt att jobba i en så bra grupp och att komma många härliga personer så nära. Nu laddar vi inför nya utmaningar och lämnar tryggt över till Bi6 15/16 som är nyuttagna.
Vi är redo att bli pateter!

Caroline Blomström
Bi6-chef 14/15