\begin{news}{2}{Nytt studenthus 2018}{Origo skall rivas med hållbara metoder}{}{}

\image{img/studenthus_ute.jpg}{Studenthuset kommer byggas där nuvarande Origo står. Till vänster figurerar Zenit och till höger står Pressbyrån och D-huset.}
Drömmen om ett nytt studenthus, med ännu fler studieplatser och där
all service för studenterna är samlad, kommer nu att gå i
uppfyllelse! På platsen där nuvarande Origo står planeras ett
sexvåningshus stå klart för inflyttning september 2018.


Målet är att studenthuset ska bidra till ett större samarbete mellan
universitetet och samhället men även samla servicefunktioner för
studenterna. Istället för att servicefunktionerna är utspridda på sju
olika hus, som det är i nuläget, kommer exempelvis reception,
studenthälsan och antagnings- och examensservice samlas på en och
samma plats. Det kommer även finnas fler studieplatser, ett
studentfik, salar till konferenser eller föredrag och ett sprillans
nytt bibliotek. Ett hus för studenterna helt enkelt!

För att öka samarbetet mellan universitetet och samhället kommer en
viss verksamhet från Mjärdevi Science Park flytta till Campus
Valla. Huset planeras bli byggt med innovativa lösningar för att
uppfylla höga krav på energieffektivitet. Det gamla huset Origo kommer
att monteras ned på ett hållbart sätt där stora delar av huset kan
återbrukas. Satsningen kommer att gå på ca 400 miljoner kronor och
kommer verkligen visa att universitetet ligger i framkant och är ett
attraktivt val för nya studenter.

\image{img/studenthus_inne.jpg}{Insidan av det nya studenthuset är ljus och luftig.}


\end{news}